Lístky jsem kupoval hned po zveřejnění, a udělal jsem dobře, protože se koncert vyprodal. Měl jsem velkou radost, protože tehdy na Field Day se zrovna kryli s Aphexem a já dal přednost jemu, což zpětně vidím jako chybu.

Záměrně jsem nekoukal na setlisty z minulých koncertů a nechal jsem se překvapit. Z nejnoveší desky zahráli jen pár věcí a osobně mi největší štěstí přinesli se skladbami Crazy For You a Sugar for Pill. 

Obligátní singl kisses z nové desky museli přerušit uprostřed kvůli incidentu v publiku a zahráli ho znova od začátku. Bohužel jsem nepochytil, co přesně se stalo. Jen jsem si všiml, že ochranka odvádí týpka z publika pryč. Nikdy jsem nic podobného na koncertě nezažil.

Pochválit musím i nazvučení akce a vypíchnout výkon Simona Scotta za bicím.

Mínus dávám publiku, za moře svítících displejů a skupince teenagerů, která po každé skladbě vytrubovala název té další a při přidavkové Dagger hbitě hledali texty, aby si při téhle konmorní skladbě mohli falešně zabékat. Vím vím, jsem starej bručoun.
